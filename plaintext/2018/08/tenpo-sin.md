---
title: tenpo sin
authors:
  - jan Kasi
  - jan Tawe
date: 2018-07-28
license: All Rights Reseved
sources:
  - https://discord.com/channels/301377942062366741/472856484720410624/472856713003925505
---

nena li pana telo tawa ma,  \
kasi kule li tawa sewi,  \
telo li pali e nasin pona,  \
suno li lon e soweli.

kon walo suli li lon sewi,  \
suno li kama tan monsi ona,  \
soweli ale li lukin e ni:  \
ona li tawa li alasa a.

ma ale ni la jan li pona kin;  \
ona li jan pona, li musi a.  \
lon len sin ona li pona lukin,  \
li pana tawa ale kalama.

ma ni la tenpo sin li kama a,  \
li pana pona suno tawa ma.
