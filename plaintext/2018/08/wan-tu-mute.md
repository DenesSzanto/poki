---
title: wan tu mute
description: null
authors:
  - jan Polina
translators: null
proofreaders: null
date: 2018-07-28
date-precision: day
tags: null
original: null
license: null
sources:
  - https://discord.com/channels/301377942062366741/472856484720410624/472856713003925505
archives: null
preprocessing: null
accessibility-notes: null
notes: null
---

sina tawa ma pi kasi kule suwi.  \
waso wan li toki musi. sina kute.  \
sina moku e kon sin li lukin e ni:  \
nasin wan li kama tu li kamamute.

telo sewi ni li sitelen e linja  \
lon lupa suli sina pi kiwen lukin lete.  \
linja wan li tawa anpa lupa ni la  \
nasin wan li kama tu li kama mute.

sina en jan pona li lon ma tomo suli.  \
sina pilin e ni: mi jo ala e ante.  \
taso tenpo kama la nasin pi jan ali  \
li kama wan li kama tu li kama mute.