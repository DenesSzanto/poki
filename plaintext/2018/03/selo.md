---
title: selo
authors:
  - jan Kiwa
date: 2018-03-13
license: All Rights Reseved
sources:
  - https://discord.com/channels/301377942062366741/423151642167345152/423154399121244170
---

len li lon ona li ko li mute  \
mi lukin e ona, mi pona li kute  \
mi sona e wile, mi sona e tan  \
mi kama sona e sijelo wan

mi weka e len li olin sewi  \
selo ona li pana e seli  \
seli li sewi e lukin e mi  \
uta lon uta lon ma mije kin

mi anpa tan lawa, mi o kama sona  \
mi anpa, mi anpa, ona li pona  \
luka li pilin e sewi lawa mi  \
ona la mi tawa ijo ona sin

mi kama lukin e sin sijelo  \
lukin la uta mi li kama telo  \
mi lukin e ona, ona li lukin e mi  \
mi sona e wile, ona li lawa e mi

pona li wawa lon telo loje mi  \
selo lon selo lon kili ona kin  \
o wawa e ale, mi wile sona e pana  \
sona ni li kama li kama li kama
