---
title: pona ale mi
authors:
  - jan Kawa
date: 2018-03-13
license: null
sources:
  - https://discord.com/channels/301377942062366741/423151642167345152/423154399121244170
---

sijelo mi li ale mi  \
mi wile a e pona ona  \
taso mi jo e ken lili  \
mi ken ala jo e pona

sijelo mi li kama ike  \
mi moku ala e moku wawa  \
mi pana ala e pona ale  \
wile mi li kama ala

mi ken ala lape mute  \
jan li toki la mi kute  \
tomo sona la mi jo e pali  \
tenpo lili la mi wile moli

mi wile ante e ale mi  \
taso mi jo ala e ken e tenpo  \
ken pana mi li lili  \
mi olin ala e sijelo
