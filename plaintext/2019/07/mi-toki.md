---
title: mi toki
authors:
- jan Sotan
date: 2019-07-22
tags:
- poetry
- read-aloud poetry
license: CC BY 4.0
sources:
- https://www.youtube.com/watch?v=rQ3mImRpzY8
---

sina wile utala.  \
mi toki.  \
sina wile unpa, la mi toki.  \
mi toki li toki li toki. mi toki.  \
tenpo pini la mi pali e musi.  \
taso mi pini.  \
mi pilin ike li lili.

tenpo suno wan la mi sitelen e ijo.  \
jan li toki e ni: ona li musi li ilo  \
pi pilin pona. ona li kalama pona.  \
sina ala li sona.  \
mi lukin e jan pi sona sina, la mi wile pali.  \
taso mi pali la mi pilin e ni: mi pana e jaki tawa sina ali.  \
mi jaki.  \
mi jaki la mi pana e telo tan oko.  \
mi kute ike. mi lukin ike tan oko pakala mi.  \
sina weka, la sina sike.  \
sina weka ala, la sina ike.  \
sina wile utala e mi.  \
sina wile pakala e mi.  \
sina pilin e ni: mi jan ike, la mi jan ike kama.  \
sina mu kepeken kalama ala, la sina kala taso tawa mi.  \
o ala e ni.  \
mi pali ala li toki.  \
taso mi toki kin.  \
mi toki.  \
mi lukin e ala. mi toki.

mi lon tomo ala la jan ala li lukin.  \
mi ken kalama la jan ala li kute e ni:  \
mi kalama mu.  \
mi mu li toki.  \
tenpo ale mute la mi toki  \
tawa jan pi kon pi lawa mi.  \
o tawa mi.  \
mi wan. sina wan anu mute.  \
mi tu anu mi mute li mute.  \
mi tu anu mi mute li ken musi.  \
taso mi wile ala e musi.  \
ale la mi musi.  \
ni li musi ala mi.  \
ni li musi ante.  \
ni li pona tawa mi.  \
mi wile utala li ike tan musi mi.  \
ni li musi:  \
mi wile e ni: jan li musi tan musi mi.  \
taso musi mi li ike tawa mi.  \
tan ni la jan li musi e musi mi li ike anu nasa.  \
o sona e ni: mi nasa kin.  \
mi nasa.  \
jan ala li lon tomo mi, la mi toki.  \
tenpo ale la mi toki.  \
mi toki tawa selo. mi toki tawa lupa.  \
mi toki tawa poki. mi toki tawa supa.  \
mi lukin e sitelen. ona li sitelen tawa.  \
mi toki li toki li toki. mi toki.  \
taso mi wile pini e sitelen ona.  \
ni la mi tawa.