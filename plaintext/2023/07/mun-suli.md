---
title: mun suli
description: null
authors:
- jan Lulu
translators: null
proofreaders: null
date: 2023-07-01
tags:
- poetry
original: null
license: CC-BY-SA 4.0
sources:
- https://liputenpo.org/pdfs/0020nasin.pdf
- https://liputenpo.org/lipu/nanpa-nasin/
archives: null
preprocessing: null
accessibility-notes: null
notes: null
---

pini. pimeja li lon.  
tenpo la sina lili,  
tenpo la sina sike.

pona sina li suno.  
sewi li pona lukin,  
ma kin li pona lukin.  
sina la tenpo mun en  
mi li pilin pona a.

tenpo la sina sike.  
tenpo la sina lili.  
pimeja li lon. open.