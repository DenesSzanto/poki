---
title: suno li pona tawa mi
description: null
authors:
  - jan Alonola
proofreaders: null
date: 2023-08-24
date-precision: day
tags:
  - poetry
original: null
license: CC-BY-SA 4.0
sources:
  - https://liputenpo.org/pdfs/0021ma.pdf
  - https://liputenpo.org/lipu/nanpa-ma/
archives: null
preprocessing: null
accessibility-notes: null
notes: null
---

suno li suli li jelo,  
li pana tawa mi e suno.  
ona li ken e kasi,  
li pona tawa akesi.

ona li sike sama ma,  
taso ona li suli a,  
li ma ala, li kon seli,  
li lon insa pi ma ali.

suno li suno e mun la,  
mun li mun e mi a.  
mi pilin e suno la,  
mi pilin pona a a.