---
title: ijo sin pona
authors:
  - jan Lapate
date: '2024-12-29'
license: CC-BY-SA 4.0
sources:
  - https://liputenpo.org/pdfs/0030loje.pdf
  - https://liputenpo.org/lipu/nanpa-loje/
---
ni li sama toki musi pi jan Lin Inin¹ (1655–1730)

sina en mi li kama weka la  
anpa pilin en telo oko li lon.  
sike suno ale la, weka li awen.  
taso suno ni la lipu li kama!  
toki lili pi lipu wan tan sina—  
tenpo mute la mi open e suno  
lon tomo mi, li lukin e lipu  
li kute sin e toki olin sina.  

¹ o toki: Inin
