---
title: kasi li toki
authors:
  - kapesi Pake
date: '2024-08-10'
license: CC BY-SA-4.0
tags:
  - kasi li moli
  - kasi li ken toki
  - pilin ike
  - ike pi nasin kulupu
  - nimi wan pi pu ala
sources:
  - https://github.com/raacz/utala/blob/main/mamtt/lipu-musi/lipu-suli/kasi-li-toki.md
  - https://utala.pona.la/mamtt/lipu-musi/lipu-suli/kasi-li-toki.html
preprocessing: Used latin version, the original is sitelen pona
---

---
layout: lipu
---

<style>
  .loje {
    color: #b51963;
  }
  .laso {
    color: #0073e6;
  }
  .jelo {
    color: #5ba300;
  }
</style>

jan Lan li olin e nasin kasi · jan Lan li tawa lon ona · jan Lan li alasa lukin e soweli e waso lon nasin ni · suli la jan Lan li wile wan e kasi pi suwi lukin tawa poki ona · tomo pi jan Lan li ken ike · jan sama pi jan Lan li ken ike · taso, ma kasi li pona li ike ala · kasi li pana ala e pilin jaki · kasi li wile ala e pali nasa anu pali toki anpa · kasi li toki ala e nimi pakala · 

jan Lan li olin e kasi · jan Lan li toki : <span class="loje">｢luka laso li suwi lukin · selo ona o jo e kule suli!｣</span> jan Lan li lukin e kulupu kasi · ona li alasa nanpa e ona · <span class="loje">｢kasi mute li lon! ni li wan, li tu, li tu wan, li…｣</span> · jan Lan li olin e nanpa anu seme? nasin nanpa en nasin kasi li suwi sama tawa ona · a, jan Lan li nasa lili · taso, toki ala li suli tawa ona · tenpo ale la jan Lan li tawa nasin kasi · musi ona li sama li awen sama · nasin ni la jan Lan li ken pona li ken kute e kalama suwi · nasin ni la jan Lan li pona pilin · 

 a · pilin li ken lon · kule o lon kon · taso, kon li ante · ijo o ken awen lon tenpo ale ala · suno li suno e jan Lan · ona li tawa kasi · kasi li kule li pona a · taso, kasi ni li toki · <span class="laso">｢seme li sin?｣</span> jan li pini e tawa ona · nimi ni li tan ijo seme? ni li tan jan seme? nimi li kama sin : <span class="laso">｢seme li sin tawa sina?｣</span> sinpin pi jan Lan li seli li loje · uta ona li tawa anpa · lawa ona li lon e pilin ike · taso, toki li toki · <span class="laso">｢o pona! mi ike ala · mi wile taso e jan sona sin e pona jan｣</span> · jan Lan li lukin lon poka ale li lukin ala e jan · taso, toki li awen kama · <span class="laso">｢a! mi lon monsi sina li lon ma! mi jo e nimi ala · mi kasi!｣</span> jan Lan li tawa e oko ona · ona li lukin e kasi toki · <span class="loje">｢ni li ken ala · kasi li toki ala · ni li lon lawa mi taso｣</span> · kasi li mu musi · <span class="laso">｢pona · ni li lon lawa li tan kute nasa · ni li suli ala! nasin kute li mute mute · taso, ona ale li lon｣</span> · 

jan Lan li toki insa · ona li pilin wawa · ona li ken kute wawa · lawa ona o tawa anpa o tawa sewi · <span class="loje">｢musi · taso, sina toki tawa mi tan seme?｣</span> 

kasi li pana e mu musi · <span class="laso">｢iki li kama tan pilin lape｣</span> · toki li pini · taso, jan Lan li sona ala ·

<span class="loje">｢seme? nimi ｢iki｣ li nimi pi tenpo pini mute｣</span> · jan Lan o alasa e kon pi toki kasi · kasi li ken ala ken lape? kasi ale li jo e pilin anu seme? tan seme la kasi ni li pana e toki ona?

kasi li awen li toki kin · <span class="laso">｢a mi ike · mi toki ala lon tenpo mute · sona toki mi li sin ala · a! o alasa ala sona e sona nasin · ni li nasin kasi · lape kasi li selo e sin jan pana · lape en pilin li jo e ijo wan taso · ijo ni li nimi li ｢jan Lan｣ · ni li sina · kon kasi li lon e pana ona! ona! nimi ｢ona｣ li nimi pona lon!｣</span>

jan Lan li nasa pilin · <span class="loje">｢pona · ona li nimi wile · kin la lape sina li musi mute tawa mi · kasi pi nimi ala o, nasin sina li seme?｣</span>

musi pi kasi toki li pini · kasi li pana e mu pakala tawa jan · <span class="laso">｢ona li ni : lawa en sijelo li ken sama ala · mi la selo li ijo wan · taso, insa mi li ijo ante · sina sama ni anu seme?｣</span>

a · suli ni li tawa lon · sona pana pi kasi toki li suli li tan pilin wawa nasa · jan li pilin li pana e sona tawa kasi · ｢ni li lon｣ · jan Lan li tawa e linja lawa tawa sinpin · lawa ona li anpa · kon ona li anpa · luka ona li len e oko · oko li pana e telo mute kepeken tenpo lili · <span class="loje">｢jan ala o sona e sona ni! jan mama mi en jan sama mi li kama sona la ona ale li olin ala e mi!｣</span> pilin pi jan Lan li jo e jaki suli · a · kasi o pilin sama lon tenpo pini · 

<span class="laso">｢o ni ala! o awen suwi · kule insa sina li pona taso, jan o｣</span> · kasi li kepeken nimi ｢kule｣ · taso, kule ni li kule selo ala · ona li kule kon · jan Lan li pini e pana pi telo oko li lukin e kasi · sinpin ona li awen loje ·

<span class="loje">｢pakala! mi lon nasin · mi toki tawa jan pi lon ala · mi nasa!｣</span> jan li wile ala lon · kulupu jan li ike e pilin insa · ni la jan Lan li open e tawa · jan Lan li tawa noka li tawa tomo ona · kasi li weka · jan Lan li awen lon tomo ona li tawa kasi ala ·

tenpo suno mute li kama li awen li weka · jan Lan li tawa kasi toki ala · jan li awen lon tomo · jan Lan li poki e pilin insa ona ale · jan Lan li seli e poki ni · jan Lan li awen jan pi wile ona ala · tenpo sike wan li tawa weka · tenpo sike tu li tawa weka · taso, jan Lan li pana e kon pi ante ala · kule pi jan Lan li lon insa · a, kule ni li wile lon open · pini la jan Lan li ken ala lili e wile sona ona : <span class="loje">｢mi o lon open · lon mi o weka ala · a! a · mi o ante e pali · ni la mi o toki kin tawa kasi｣</span> ·

taso, jan Lan li ken ala alasa e ona · kasi toki li awen weka · toki kasi li weka kin · alasa ala la jan Lan li kama e ike pilin suli · 

jan Lan li kama ike kepeken weka pi tenpo suli · lawa pi jan Lan la kulupu mama ona li olin ala e ona · jan sama ona li sona e ike sin ni · nimi pi jan sama ni li Pan · ona li pilin e ni : <span class="jelo">｢ken ike ale li wawa ike! ijo seme li jaki e lawa pi jan Lan?｣</span> jan Pan li alasa pana e poki kule tawa jan Lan · taso, pilin pi jan Lan li ante ala · jan Pan li sin e tomo pi jan Lan · taso, pilin pi jan Lan li awen sama · soweli alasa li tawa jan Lan tan wile pi jan Pan · taso, pilin ale li ike kin · pini pali la jan Pan li tawa tan tomo suli ona li tawa ma kasi · ma kasi la jan Pan li jan taso · ona li lukin e kulupu kasi mute · kasi suli laso pi mute mute li lon ma kasi · taso, jan Pan li lukin ala e kasi ni · jan Pan li lukin e kasi supa · 

<span class="jelo">｢kasi ni li moli · mi ken luka e poka sewi ona sama kiwen lete · palisa kasi li weka tan kasi anpa li weka tan supa kasi · ona li lon ala · kule laso li lon ona ala · ona li pona tawa ijo wan taso ni : ona li ken jo e monsi mi｣</span> · kasi li tawa ala · kasi li toki ala · taso, nimi li lon sewi pi kasi supa · jan seme li sitelen e nimi ni? nimi li ni : <span class="laso">｢lawa kule ale li pona · ante jan li pona · kon olin ale li pona kin｣</span> · 

oko pi jan Pan li kama suli · <span class="jelo">｢seme li kon?｣</span> jan Pan li tawa tomo suli ona kepeken tenpo lili · jan Pan li open e lupa pi tomo suli · jan Lan li lon supa kiwen li moku e telo · jan Pan li pana e luka tu lon nena lawa pi jan Lan · uta pi jan Lan li weka e telo mute · <span class="jelo">｢mi olin e sina! mi olin e sina!｣</span> <span class="loje">｢seme?｣</span> <span class="jelo">｢kulupu lawa en kulupu mama li sewi e nasin pi ike mute! ante jan li pona! mi o ike pilin ala tawa ante sina kin! ike taso li tan pali mi!｣</span> jan Lan li tawa e lawa ona · <span class="loje">｢pilin sin sina li tan seme?｣</span> uta pi jan Pan li tawa sewi li musi tawa · <span class="jelo">｢tenpo ale la toki pi jan suli li jaki e kon e lawa mi · ona li lon e nasin ike tawa jan · taso, kasi li toki tawa mi lon ma kasi kulupu · wan taso la kasi la mi open sona e ike pini mi ale a · a · tan seme la ale o sama? ale o sama la ale li musi ala li kama ike! mi olin e kule ma e kule jan e kon olin kule e lawa kule! kule li suwi wawa e lon! jan sama o, sina suwi wawa e mi · kulupu lawa li pilin ante la ona o pakala e ona sama｣</span> · telo lawa mute li tawa tan oko pi jan ni tu · pona ona li tan toki kasi · 

tenpo li ken ante · lawa kulupu li ken ike · mama li ken nasa · taso, ma pi kulupu kasi la kasi supa wan li awen pana e toki kasi ni : <span class="laso">｢kule insa sina li pona taso｣</span> ·
