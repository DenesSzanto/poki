---
title: sina seme?
authors:
  - kili Potato
date: '2024-08-10'
license: CC-BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-lili.md
  - https://utala.pona.la/mamtt/lipu-musi/lipu-lili.html
preprocessing: used the latin version; the original is sitelen pona.
---

sina  
seme?

sina kili  
ala kili?

kili loje  
anu seme?

mi sona ala.

nimi ‘sina’ li toki ala e ni

‘sina’ li ken mute  
‘sina’ li ken wan  
‘sina’ li ken lon ala lukin pi lipu ni

nimi ‘sina’ li toki ala e nanpa sina  
e lon sina  
e kon sina  
e pilin sina  
e wile sina

ona li toki e ‘mi ala’ taso  
ona li poki e ‘mi ala’ ale

mi la sina ‘sina’  
sina la ‘sina’ mi

ni la,  
mi ken ala sona e lon sina  
awen la,  
mi ken wile e pona lon sina

sina o sina e sina  
o sina pona~
