---
title: mi tawa lon pimeja
authors:
  - jan Simiman
date: 2024-08-10
license: CC-BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-lili.md
  - https://utala.pona.la/mamtt/lipu-musi/lipu-lili.html
preprocessing: removed {:weka}
---

pakala.  
suno li weka.  
mi ken ala supa.  
jan ala li lukin li sona la  
kalama li open  
lukin li pini  
mi kute lon pimeja  
mi tawa nasa tan nasa ala  
luka li tawa poka  
poka li tawa sinpin  
sinpin li tawa noka  
noka li tawa monsi  
sijelo li tawa sike a  
    li sitelen e nimi kepeken tawa  
mi tawa lili sama alasa  
tawa suli sama utala  
mi musi lon pimeja  
tawa li nasin  
lawa li kon  
pilin li taso  
wawa li suli  
selo li seli  
ken li weka  
lape li wile  
pona.
