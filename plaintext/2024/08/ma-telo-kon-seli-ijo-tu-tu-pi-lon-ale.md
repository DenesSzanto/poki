---
title: "ma, telo, kon, seli: ijo tu tu pi lon ale"
description: null
authors:
  - soweli Lapate
translators: null
proofreaders: null
date: 2024-08-10
tags: null
original: null
license: CC-BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-lili.md
  - https://utala.pona.la/mamtt/lipu-musi/lipu-lili.html
archives: null
preprocessing: Converted html table to markdown code block for layout.
accessibility-notes: null
notes: null
---

```
**ma** ni li pona, lon poka sina.   **ma** seme la sina lon?
o pini e lupa, o awen lon ni,       weka sina li nasa e mi.
lon supa monsi suli lon poka mi.    mi kama sona e sina la,
tawa mi tu la, mi pali e **seli**.  pilin mi li kama **seli**.

**telo** nasa pona li lon poki.     **telo** li kama tan sewi la,
o moku e ona! tenpo li              sina awen lon poka lupa.
tawa, taso olin li awen.            mi kama lukin e sina. mi la
o pona, o alasa ala e **kon**!      sina suno lon lete **kon**.

**kon** lete li tawa e kasi suli    **kon** pi olin ni la, lawa
pi ma walo lete. mi tu li           mi li ken ala sona pona.
lon insa tomo; tawa poki suli       mi sama kiwen tawa sina;
la, mi pana suli e **telo**.        tawa mi la, sina sama **telo**.

**seli**. lon ona la, mi tu li      **seli** pilin li ken kama lete
ken pona e sijelo. mi uta           sin; tan suli lete mi la,
olin e sina; mi tu li awen lon      mi kama anpa tawa
poka pi seli pona, lon **ma**.      ma, sama ma, lon **ma**.
```
