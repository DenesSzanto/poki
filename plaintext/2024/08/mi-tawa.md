---
title: mi tawa
authors:
  - akesi Nu
date: '2024-08-10'
license: CC-BY-SA-4.0
sources:
  - https://github.com/raacz/utala/blob/main/mamtt/lipu-musi/lipu-lili.md
  - https://utala.pona.la/mamtt/lipu-musi/lipu-lili.html
---

sina toki e ni: mi tawa

mi sona e tawa pi ijo ale  
kasi li tawa tan kon wawa  
soweli li alasa e moku mute  
jan li tawa tan wile tawa

noka en ilo pi pali jan kin  
la jan li tawa lon tenpo jan  
ona li ken tawa ma weka sin  
li ken tawa sike lon ma wan  

insa sijelo li tawa e telo  
li sewi li anpa lon esun kon  
kalama musi en kule jelo  
li pilin tawa pi ijo lon  

mun weka li tawa lon sewi pimeja  
suno ona li tawa lukin mi  
mi tawa lon lipu e palisa  
li sitelen e mun nimi  

ijo ale li pini e tawa ona  
lon tenpo weka la  
mi awen pilin pona  
tawa la mi kama lon poka sina  

mi toki e ni: tawa pona
