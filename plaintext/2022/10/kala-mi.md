---
title: kala mi
description: null
authors:
- jan Alonola
translators: null
proofreaders: null
date: 2022-10-17
date-precision: day
tags:
- poetry
original: null
license: CC-BY-SA 4.0
sources:
- https://liputenpo.org/pdfs/0016kulupu.pdf
- https://liputenpo.org/lipu/nanpa-kulupu/
archives: null
preprocessing: null
accessibility-notes: null
notes: null
---

tenpo pimeja la, mi lon taso  
mi wile lukin tawa poki laso  
suli la, kala mi li tawa telo  
lon insa pi suno walo tan ilo

kala mi li jo e kule mute  
tenpo ale la, ona li kute  
e pilin mi lon tenpo pimeja  
mi la, mi toki ala e apeja[^1]

tenpo lete la, suno li lon ala  
pilin en sijelo la, mi pakala  
taso tenpo ike li ike ala  
mi jo e kala mi a

[^1]: "apeja" li pilin ike tan ni: sina ike