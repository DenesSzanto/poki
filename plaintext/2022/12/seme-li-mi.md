---
title: seme li mi?
description: null
authors:
- jan Alonola
translators: null
proofreaders: null
date: 2022-12-09
date-precision: day
tags:
- 'sitelen sitelen'
- 'poetry'
original: null
license: CC-BY-SA 4.0
sources:
- https://liputenpo.org/pdfs/0017musi.pdf
- https://liputenpo.org/lipu/nanpa-musi/
- https://commons.wikimedia.org/wiki/File:Lipu_tenpo_nanpa_musi_-_sitelen_sitelen.png
archives: null
preprocessing: null
accessibility-notes: null
notes: null
---

mi pona tawa kute jan,  
li ante e pilin ona.  
mi ken wan e jan,  
li ken pana e tan

mi ken toki e toki suli,  
mi la, jan li tawa musi  
mi ken lon kepeken toki ala,  
mi ala la, sina kute taso e ma.

![sitelen sitelen](https://upload.wikimedia.org/wikipedia/commons/5/56/Lipu_tenpo_nanpa_musi_-_sitelen_sitelen.png)