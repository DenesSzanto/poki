---
title: In Memoriam
description: null
authors:
  - jan Sotan
proofreaders: null
date: 2022-09-11
date-precision: day
tags:
  - poetry
  - read-aloud poetry
original: null
license: CC BY 4.0
sources:
  - https://zotn.hu/toki-pona/poem-in-memoriam
  - https://www.youtube.com/watch?v=b6b3mpzN94w
  - https://soundcloud.com/dschorsaanjo/in-memoriam
archives: null
preprocessing: null
accessibility-notes: null
notes: null
---

[thoughts]

tenpo pini pini la ma li lon ala.  \
tenpo pini la ma li pona.  \
tenpo ni la ma li lon a.  \
tenpo kama la ma li ala.

tenpo li ante e jan e ma.  \
tenpo li awen e nasa e tan.  \
pona li sama pona lon ma ona,  \
la mi wile e ike li wile ala e pona.

mi sona e tenpo suno sama ni:  \
mi pilin pona tan ni:  \
mi lukin e kulupu. mi ken toki e ni:  \
kulupu ni li kulupu mi. jan ona li jan sama mi.

[experiences]

mama mi li lon ala kulupu mi. taso jan ona li lon.  \
kulupu olin li lon. ma la kulupu ni li kon.

jan pona poka mi li tawa weka.  \
mi kama jo e jan pona sin lon ma ona.  \
jan pona ni li weka e ma ona, la mi tawa kin.

mi lukin monsi la mi lukin e ijo ike  \
lon nasin toki mute li kalama.  \
jan li toki ike li toki sike li pakala.

tenpo pini la mi pilin e ni:  \
jan ale pi toki pona li pona.  \
tenpo ni la mi sona e ni:  \
jan powe kin li lon jan ona.

[reality]

tan ni ale la mi weka awen tan ma pona  \
e toki pona ala. toki ni li toki pona.  \
mi pilin e ni: toki pona la  \
mi mute li ken pana  \
e pilin pona tawa jan.

mi en jan pona mi li lon ma ante.  \
sina wile toki la sina ken.  \
taso mi mute li wile e utala ala.

ma pona li ken ala jo e utala tan ni:  \
utala li pona ala.  \
tan ni la mi wile toki e ni:  \
ma seme li jo e utala? ma ona li ken ala pona.

ma li sama ma telo.  \
sina weka e kala tan ma telo  \
la ona li ma ala li telo taso.