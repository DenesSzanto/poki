---
title: mi lon!
description: null
authors:
  - soweli Peka
translators: null
proofreaders: null
date: 2014-04-02
tags: null
original: null
license: null    # mi pana e sitelen ali mi tawa jan ale.
sources:
  - https://tokisoweli.blogspot.com/2014/04/mi-lon.html
archives: null
preprocessing: null
accessibility-notes: null
notes: null
---

mi wile e ni: mi toki mute kepeken toki pona.

tenpo suno sike pini la mi kama jo e sona pi toki pona. sona mi pi toki pona li suli. mi toki kepeken uta mi. mi toki tawa jan lili mi kepeken toki pona. ni li pona tawa mi.

mi kama sona e ijo mute.

ike la mi toki kepeken nimi mute. pona la mi toki kepeken nimi lili.

ni li ike: jan utala suli lawa li tawa e ma pi tomo suli lili kepeken telo wawa anpa pi soweli nasa. ni li pona: jan utala li tawa e ma tomo.

ijo ike li ike. o sona e ni!

mi wile pana e sona pi toki pona tawa jan lili mi. nimi pi jan lili mi li nimi 'Ase'. ona li toki lili kepeken toki Inli. jan Ase li sona e toki pona. taso ona li toki ala kepeken toki pona.

ni li ike tawa mi: mi jo e sona lili pi toki pona. mi toki ike kepeken toki pona. mi toki e toki pona la mi toki kepeken tenpo mute. taso mi sona e ni: tenpo ni la mi toki kepeken tenpo mute. taso tenpo kama la mi toki kepeken toki lili.

ni li ike kin tawa mi: toki pona li ike tawa jan ante. jan ante li toki e ni tawa jan Ase. jan Ase li kute e ni. ike a!

kin la mi wile utala e jan ante!

taso mi wile e ni: mi jan pona.

jan Ase li kama jo e sona pi toki pona. mi sona e ni. jan ante li apeja la jan Ase li suli li kama jo e sona pi toki pona. (nimi 'apeja' li sama nimi 'toki ike'. taso nimi 'apeja' li ike tawa jan ijo.)

jan Ase li toki e toki pona la mi en ona li pana e sona pi toki pona tawa jan Malaki. jan Malaki li jan lili mi ante.

ni li pona mute tawa mi.

ali li pona.

<!--

Comments from Kaliputra (2015-01-10):

just need 'sike suno pini la'.
So, do you use many words or few? Maybe you mean "in good times" and "in bad times" or some such?
I think 'jan utala lawa suli' is a more natural order unless you have some specific notion in mind.
no 'e' with 'tawa' (and other prepositions) unless you mean the causative -- which doesn't make sense here.
small country with big buildings or a country with a few big buildings?
not clear what falling strong water of crazy animals might be
is 'kepeken' really a preposition here or is it (after a missing 'li') a verb parallel to 'tawa'?
'toki kepeken', not 'toki e'
'tenpo lili' in the future.
'apeja' never really caught on for some reason
'jan ijo' doesn't mean "some people"

-->