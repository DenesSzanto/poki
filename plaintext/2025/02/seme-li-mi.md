---
title: seme li mi
authors:
  - jan Alonola
date: 2025-02-28
tags:
  - poetry
license: 'CC BY-SA 4.0'
sources:
  - https://liputenpo.org/lipu/nanpa-kala/
  - https://liputenpo.org/pdfs/0031kala.pdf
  - https://github.com/lipu-tenpo/liputenpo.org/tree/main/toki/nanpa-kala
---

{{{sitelen "0031_seme_li_mi.png" "sitelen sitelen pi toki ni" "jan Alonola"}}}

insa mi la ilo pilin tu wan li lon  
mi moku e telo, sina moku e kon  

sijelo mi li ko li kiwen ala  
mi tawa lon telo sama kala  

mi pilin ike tan pakala la  
mi pana e telo pimeja a  

noka luka tu wan li lon lawa mi  
jan li pilin e ni: mi wawa li suli  
