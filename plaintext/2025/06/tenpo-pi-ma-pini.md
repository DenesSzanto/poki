---
title: tenpo pi ma pini
description: >-
  A love poem partially for my actual lovers, as well as a poem for a story i’m
  writing, in which one line gets taken severely out of context.
authors:
  - soweli Tupilo
proofreaders: null
date: '2025-06-29'
date-precision: day
original: null
tags:
  - poem
  - romantic
  - proxy (server)
license: null
sources:
  - https://ocstuff.neocities.org
archives: null
preprocessing: null
accessibility-notes: null
notes: null
---

tenpo pi suno kama pi ma pini la mi uta e lawa sina 


mi en sina li moku e moku suli pona 


mi en sina li mu musi, taso toki ala


mi wile ala 


kalama pakala sewi la pini ma li open 

mi jo e sina lon supa lape 

pini ma li kama la mi toki e ni:

“mi olin e sina, mi olin e sina, mi olin e sina.”
