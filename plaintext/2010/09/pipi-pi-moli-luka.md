---
title: pipi pi moli luka
description: null
authors:
  - jan Mika
proofreaders: null
date: 2010-09-01
date-precision: day
tags: null
original: null
license: CC BY-NC-SA 3.0
sources:
  - https://soweli.blogspot.com/2010/09/pipi-pi-moli-luka.html
archives: null
preprocessing: null
accessibility-notes: null
notes: null
---

<!-- "Praying Mantis Pose 5617" by CatDancing (https://www.flickr.com/photos/catdancing/1437017456/). CC BY-NC 2.0. -->
![pipi moli pi luka](https://live.staticflickr.com/1045/1437017456_3fedea808a_b.jpg)

pipi pi moli luka li suli li wawa. ona li lon ma mute li lon ma seli li lon ma pi seli ala. jan mute li pilin ike tawa ona. taso ona li nasa pona.

pipi pi moli luka li jo e noka tu tu. tan ni la ona li anpa ala li ken tawa pi wawa mute. ona li jo e luka tu sama jan. taso luka ona li linja li jo ala e palisa luka li jo e kulupu linja utala. tan ni la ni li lon: pipi ni li luka e pipi ante la pipi ante ni li ken ala weka. pipi pi luka moli li jo e lipu pipi tu kin. jan mute li sona ala e ni: pipi ni li ken tawa kon pi pona mute.

pipi pi moli luka li lukin sama ni: ona li toki tawa jan sewi. tan ni la jan mute li nimi e ona kepeken nimi "pipi pi nasin sewi". taso ona li toki ala tawa jan sewi. ona li lukin sama ni tan ni: luka ona li poka sinpin ona la ona li ken tawa pi wawa mute e luka ona.

pipi ni li nasa kin. jan mute li toki e ni: pipi ni li wile e ni: pipi ni meli taso li lon tan ni: tenpo mute la pipi ni meli li moku e mije ona. taso jan mute ala li sona e ni: moku li lon la pipi meli li moku ala e mije ona. tenpo unpa li pini ala la pipi meli li moku ala e mije ona. mije li pona unpa la meli li moku ala e mije ni. tan ni la ni kin li lon: pipi ni li wile e ni: mije ike li lon ala. mi mute li ken toki e ni: mije li pona la meli li pilin e ni: "mi wile moku. tenpo unpa li pini. taso mije ni li pona mute. mi wile ala moku e mije pona tan ni: tenpo unpa sin li open la ni li ken lon: mije ni li kama tawa mi kin!".

*jan Mika*
