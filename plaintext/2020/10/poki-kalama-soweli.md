---
title: poki kalama soweli
description: A translation of Belling the Cat
authors:
  - jan Ne
proofreaders: null
date: '2020-10-29'
date-precision: day
original:
  title: Belling the Cat
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# poki kalama soweli

![](https://jan-ne.github.io/lipu/Esopo/poki_kalama_soweli.jpg)

tenpo wan la soweli lili li kama kulupu li toki e wile weka ona tan soweli ike ona. ona li wile sona e kama soweli. ni la ona li ken tawa weka. kin a. ona o pali e ijo. tenpo suli la ona li pilin ike tan palisa luka ona. tenpo pi mute ala la ona li tawa ala tan tomo ona tan ni.

ona li toki mute. taso ala li pona tawa ona. pini la soweli pi lili mute li kama sewi li toki:

“mi pilin e ijo. ona li pona. taso mi sona ala e ken ona.

mi wile taso pana e poki kalama lon anpa lawa soweli. poki li kalama la mi sona e kama pi soweli ike mi.”

soweli lili ale li pilin wawa a. tenpo pini la ona li pilin ala e ni tan seme? taso ona li kalama pi pilin pona la soweli lili sona pi tenpo suli li kama sewi li toki:

“toki pi soweli lili ni li pona. taso mi wile sona e ni: sina seme li pana e poki lon soweli ike?”

*<p style="text-align: center;">toki en pali li ante.</p>*