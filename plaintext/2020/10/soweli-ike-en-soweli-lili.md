---
title: soweli ike en soweli lili
description: A translation of The Wolf and the Kid
authors:
  - jan Ne
proofreaders: null
date: '2020-10-29'
date-precision: day
original:
  title: The Wolf and the Kid
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli ike en soweli lili

palisa lawa pi soweli lili li kama suli. ni la ona li pilin e ni: ona li soweli suli li wile ala e mama. tenpo pimeja wan la kulupu ona li kama weka tan ma supa. mama ona li kalama tawa ona. taso ona li kute ala. ona li awen moku lili e kasi. kulupu ona li weka.

ona taso li lon. suno li kama anpa. pimeja suli li tawa lili lon anpa. kon lete lili li kama lon poka ona li kalama ike e kasi anpa. soweli lili li pilin ike pi soweli ike. ona li tawa nasa lon ma supa li kalama tawa mama ona. taso soweli ike li lon poka lon kulupu pi kasi suli!

sona pi soweli lili la ona li ken kama moli.

“soweli o.” ona li toki. sijelo ona li tawa lili tan pilin ike. “sona mi la sina kama moku e mi. taso o pana e kalama musi tawa mi. mi wile tawa musi li wile pilin pona lon tenpo lili.”

kalama pi open moku li pona tawa soweli. ni la ona li kalama musi pona. soweli lili li tawa musi pi pilin pona.

tenpo sama la kulupu soweli li tawa ma ona. kon pi kalama ala la kalama musi pi soweli ike li tawa suli. soweli tomo awen li kute. ona li sona e kalama pi soweli ike. wawa la ona li tawa ma supa. kalama pi soweli ike li pini. ona li tawa weka la soweli ike li pilin ike tawa pali ona. ona o moku taso e ona.

![](https://jan-ne.github.io/lipu/Esopo/soweli_ike_en_soweli_lili.jpg)

*<p style="text-align: center;">o ken ala e ni: ijo li pini e pali sina.</p>*