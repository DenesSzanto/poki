---
title: waso wawa en pipi
description: A translation of The Eagle and the Beetle
authors:
  - jan Ne
proofreaders: null
date: '2020-10-29'
date-precision: day
original:
  title: The Eagle and the Beetle
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# waso wawa en pipi

tenpo wan la pipi li wile awen e soweli lili tan waso wawa tan ni: soweli lili li kama tawa pipi li wile e awen ona. taso waso wawa li kama anpa lon soweli. kon wawa pi luka waso li weka e pipi. pipi li pilin utala mute li tawa tomo waso li tawa anpa e sike waso. ona li pakala e sike ale. pilin ike waso li wawa mute a. taso ona li sona ala e pali pipi.

sike suno kama la waso li pali e tomo ona lon nena suli. taso pipi li lukin e ona li pakala sin e sike. pilin ike wawa la waso li toki tawa jan sewi Jupite. waso li pana e sike ona lon noka ona. taso pipi li tawa lawa pi jan sewi Jupite. ona li kama sewi li weka e pipi. taso sike li tawa anpa tan noka ona.

ni la pipi li toki tawa jan sewi Jupite. toki ona la ona li pali e ni tan ike waso. jan sewi Jupite li sona e toki ona. jan sewi Jupite li kama e ni: waso li pana e sike ona lon tenpo pi kama seli tan ni: pipi li lape lon tenpo ni.

![](https://jan-ne.github.io/lipu/Esopo/waso_wawa_en_pipi.jpg)

*<p style="text-align: center;">jan pi wawa lili kin li ken pana sin e ike.</p>*