---
title: pipi lili en waso
description: A translation of The Ant and the Dove
authors:
  - jan Ne
proofreaders: null
date: '2020-10-29'
date-precision: day
original:
  title: The Ant and the Dove
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# pipi lili en waso

waso li lukin e ni: pipi lili li tawa anpa lon telo. pipi li utala e telo li wile tawa ma. pilin ike ona la waso li pana e linja kasi lon poka pipi. pipi li jo wawa e linja li tawa poka telo.

tenpo kama la pipi li lukin e ni: jan li wile moli e waso kepeken kiwen. jan li kama pana e kiwen la pipi li uta e anpa noka jan. pilin ike la jan li pana ike e kiwen li utala ala e waso. waso li tawa weka li awen pona lon ma kasi weka.

![](https://jan-ne.github.io/lipu/Esopo/pipi_lili_en_waso.jpg)

*<p style="text-align: center;">pali pona li lili ala.</p>*
