---
title: soweli loje en mani
description: A translation of The Fox and the Goat
authors:
  - jan Ne
proofreaders: null
date: '2020-10-29'
date-precision: day
original:
  title: The Fox and the Goat
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli loje en mani

soweli loje li tawa anpa pi lupa telo. ona li suli mute ala. taso ona li ken ala kama lon sewi. ona li awen lon tenpo suli la mani lili pi wile moku li kama. pilin mani la soweli li moku e telo lon anpa. ona li wile sona e pona telo.

“telo ante pi ma ale la ona li pona mute a.” soweli sona li toki. “o kama anpa. o moku e ona. mute pona li lon tawa mi tu.”

mani pi wile moku li tawa anpa wawa li kama moku e ona. wawa sama la soweli loje li kama lon sewi mani li kama weka tan lupa.

tenpo ni la mani pi sona lili li sona e pakala ona. ona li toki e wile sewi ona tawa soweli. taso soweli loje li open tawa ma kasi.

“sona sina li mute sama linja pi anpa lawa sina la sina tawa anpa ala tan ni: sina ken ala kama sewi sin.”

![](https://jan-ne.github.io/lipu/Esopo/soweli_loje_en_mani.jpg)

*<p style="text-align: center;">o sona e pakala kama.</p>*
