---
title: mama en soweli
description: A translation of The Mother and the Wolf
authors:
  - jan Ne
proofreaders: null
date: '2020-10-29'
date-precision: day
original:
  title: The Mother and the Wolf
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# mama en soweli

tenpo pi kama suno la soweli pi wile moku li alasa lon poka tomo pi ma tomo. ona li kute e kalama pi jan sin li kute e toki mama:

“jan lili o pini! o pini e kalama sina. ante la mi pana e sina tawa soweli!”

toki ni li nasa tawa soweli. taso ona li pilin pona tan moku pona. ni la soweli li awen lon anpa pi lupa tomo li awen tan jan lili kama. jan lili li awen kalama. taso soweli li kama moku ala. tenpo pimeja la ona li kute e toki mama lon tenpo sin. mama li awen lon poka lupa li kalama musi lape tawa jan ona.

“jan lili o, pona! soweli li moku ala e sina. ala a! mama mije li lukin. soweli li kama lon poka la mama li moli e ona.”

ni la mama mije li kama lon poka tomo. soweli li tawa weka.

![](https://jan-ne.github.io/lipu/Esopo/mama_en_soweli.jpg)

*<p style="text-align: center;">toki ale ala li lon.</p>*