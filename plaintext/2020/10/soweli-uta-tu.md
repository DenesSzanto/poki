---
title: soweli uta tu
description: A translation of The Two Goats
authors:
  - jan Ne
proofreaders: null
date: '2020-10-29'
date-precision: day
original:
  title: The Two Goats
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli uta tu

soweli tu li tawa musi lon supa kiwen sewi lon poka pi nena suli. ona tu li kama lon poka pi ona sama lon poka lupa. soweli wan li lon poka wan. soweli ante li lon poka ante. anpa la telo li tawa wawa. sijelo pi kasi moli li wan e poka tu. ona li nasin lili li kama e pilin ike lon soweli wawa kin. taso soweli tu ni li pilin ike ala. ona la ona sama li suli taso. ni la ona li awen ala tan ona ante.

soweli wan li noka e kasi li open tawa. soweli ante li sama. insa pi sijelo kasi la ona tu li kama lawa e ona ante. soweli ala li tawa. ni la ona tu li tawa anpa. telo wawa li tawa weka e ona.

![](https://jan-ne.github.io/lipu/Esopo/soweli_utala_tu.jpg)

*<p style="text-align: center;">ike li kama la o utala ala. </p>*