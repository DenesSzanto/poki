---
title: soweli en waso pi uta palisa
description: A translation of The Wolf and the Crane
authors:
  - jan Ne
proofreaders: null
date: '2020-10-29'
date-precision: day
original:
  title: The Wolf and the Crane
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli en waso pi uta palisa

soweli li moku pi wile ike. palisa kiwen sijelo li kama awen ike lon anpa uta ona. ona li ken ala tawa e ona li ken ala moku. ni li ike mute tawa soweli ni pi wile ike.

ni la ona li tawa waso pi uta palisa. pilin soweli la waso li ken weka e kiwen ike tan uta soweli kepeken uta palisa ona.

sina weka e kiwen sijelo ni la mi pana pona tawa sina.” soweli li toki.

waso li pilin ike tan uta wawa pi soweli ni. taso ona li lon e wile soweli.

kiwen li kama weka la soweli li open tawa.

“taso sina pana ala e ijo tawa mi!” waso li kalama wawa pi pilin ike.

“a!” soweli li mu ike li tawa sike. “mi pana kin tawa sina. sina pana e lawa sina lon uta mi. mi moku ala e ona.”

![](https://jan-ne.github.io/lipu/Esopo/soweli_en_waso_pi_uta_palisa.jpg)

*<p style="text-align: center;">o wile ala e pana pi jan ike.</p>*