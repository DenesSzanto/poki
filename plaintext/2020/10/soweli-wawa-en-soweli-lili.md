---
title: soweli wawa en soweli lili
description: A translation of The Lion and the Mouse
authors:
  - jan Ne
proofreaders: null
date: '2020-10-29'
date-precision: day
original:
  title: The Lion and the Mouse
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli wawa en soweli lili

![](https://jan-ne.github.io/lipu/Esopo/soweli_wawa_en_soweli_lili.jpg)

soweli wawa li lape lon ma kasi. lawa ona li lon luka wawa ona. soweli lili li kama lon poka ona. pilin ike pi soweli lili la ona li tawa lon nena sinpin pi soweli wawa. soweli wawa li kama lon li luka suli pi pilin utala e soweli lili li wile moli e ona.

“o awen e mi!” soweli lili li toki wile. “o ken e tawa mi. tenpo suno wan kama la mi pana sama tawa sina.”

pilin pi soweli lili li musi tawa soweli wawa. nasin seme la soweli lili li ken pana tawa ona? taso ona li pona li weka e luka ona.

tenpo suno kama la soweli wawa li alasa lon ma kasi. len poki pi jan alasa li kama len e ona. ona li ken ala weka. ni la ona li mu wawa pi pilin utala. soweli lili li sona e mu ona li kama lon poka pi soweli wawa tawa lon len. ona li tawa linja len li pakala e ona kepeken uta. soweli wawa li weka tan len.

“pana mi li musi tawa sina.” soweli lili li toki. “tenpo ni la sina sona e ken pi soweli lili.”

*<p style="text-align: center;">pali pona li lili ala.</p>*
