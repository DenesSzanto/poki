---
title: waso
description: A translation of The Heron
authors:
  - jan Ne
proofreaders: null
date: '2020-10-29'
date-precision: day
original:
  title: The Heron
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# waso

waso li tawa pi wawa lili lon poka pi telo linja. ona li lukin e telo pona. linja ona pi anpa lawa en uta palisa ona li ilo pi kama moku. telo li jo mute e kala. taso ona ala li pona tawa ona.

“kala lili li ike tawa mi.” ona li toki. “ona li ike tawa waso suli sama mi.”

kala pona li kama lon poka.

“ike kin.” waso li toki. “mi wile ala open e uta mi tawa kala sama ni!”

suno li kama sewi la kala li weka li tawa anpa pi telo suli lete. waso li lukin e kala ala. pini la pipi lili li moku pona tawa ona.

![](https://jan-ne.github.io/lipu/Esopo/waso.jpg)

*<p style="text-align: center;">o wile suli ala. ante la ijo ike anu ijo ala li awen tawa sina.</p>*