---
title: akesi en soweli lili
description: A translation of The Frog and the Mouse
authors:
  - jan Ne
proofreaders: null
date: '2020-10-29'
date-precision: day
original:
  title: The Frog and the Mouse
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# akesi en soweli lili

soweli pi lili mute li lukin kama musi li tawa lon poka pi telo akesi. akesi li lukin e soweli la ona li tawa poka telo li mu:

“sina wile ala wile kama lon ma mi? mi ken pana e musi tawa sina.”

soweli lili li wile mute lukin e ma ale. taso ona li ken ala tawa pona lon telo.

akesi li pilin e ijo. ona li wan e noka ona e noka soweli kepeken linja kasi wawa. ni la ona li tawa telo. monsi ona la soweli lili pi sona lili li kama. soweli lili li wile tawa ma lon tenpo sin. taso akesi li wile ante. ona li tawa anpa telo li moli telo e soweli lili. ona li wile weka e linja kasi tan noka ona. taso waso li kama. ona li lukin e sijelo pi soweli moli li jo weka e ona. noka akesi en noka soweli li awen wan. ni la waso li jo e ona tu tawa moku ona.

![](https://jan-ne.github.io/lipu/Esopo/akesi_en_soweli_lili.jpg)

*<p style="text-align: center;">jan pi wile pakala li kama pakala.</p>*