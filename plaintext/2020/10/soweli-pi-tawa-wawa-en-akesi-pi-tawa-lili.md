---
title: soweli pi tawa wawa en akesi pi tawa lili
description: A translation of The Hare and the Tortoise
authors:
  - jan Ne
proofreaders: null
date: '2020-10-29'
date-precision: day
original:
  title: The Hare and the Tortoise
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli pi tawa wawa en akesi pi tawa lili

tenpo wan la soweli pi tawa wawa li musi ike tan akesi pi tawa lili.

“sina tawa ala tawa?” ona li toki li kalama tan musi ike.

“tawa.” akesi li toki. “sina la mi tawa lili. taso mi ken tawa pona. mi tu o utala tawa.

soweli li pilin musi tan toki ni. ona li wile utala tawa tan musi. soweli loje li pana e pona tawa ona li sitelen e nasin pi utala tawa ona li open e tawa ona.

tenpo lili la soweli pi tawa wawa li lon weka. ona li wile musi ike tan akesi. ni la ona li lape lili lon poka nasin li awen tan kama akesi.

akesi li awen tawa lili. taso ona li tawa pona. ona li kama lon poka pi soweli lape li awen tawa. soweli li awen lape li sona ala e kama akesi. ona li pini lape la akesi li lon pini nasin. soweli li tawa wawa mute. taso ona li pini lon monsi akesi.

![](https://jan-ne.github.io/lipu/Esopo/soweli_pi_tawa_wawa_en_akesi_pi_tawa_lili.jpg)

*<p style="text-align: center;">tenpo ale ala la jan wawa li pini pona lon utala.</p>*