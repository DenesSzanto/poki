---
title: soweli loje en kili loje
description: A translation of The Fox and the Grapes
authors:
  - jan Ne
proofreaders: null
date: '2020-10-29'
date-precision: day
original:
  title: The Fox and the Grapes
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli loje en kili loje

tenpo suno wan la soweli loje li lukin e kulupu pona pi kili loje lon linja pi kasi suli. kili li jo ale e telo. ona li lukin e kili la uta pi soweli loje li pana e telo mute.

kulupu li lon sewi kasi. soweli li wile e ona la ona li wile tawa sewi. tenpo nanpa wan la ona li tawa sewi. taso ona li kama ala lon poka. ni la ona li tawa weka lili li tawa wawa sin tawa ona. taso ona li kama ala lon poka lon tenpo sin. tenpo mute la ona li lukin tawa ona. taso ona li ken ala.

tenpo ni la ona li kama anpa li lukin pi pilin ike e kili.

“mi nasa a.” ona li toki. “mi pali mute tawa kili nasa ike.”

ona li tawa weka pi pilin ike mute.

![](https://jan-ne.github.io/lipu/Esopo/soweli_loje_en_kili_loje.jpg)

*<p style="text-align: center;">ijo pi weka ona li ike li lili tawa jan mute.</p>*