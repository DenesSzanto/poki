---
title: akesi en mani
description: A translation of The Frogs and the Ox
authors:
  - jan Ne
proofreaders: null
date: '2020-10-29'
date-precision: day
original:
  title: The Frogs and the Ox
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# akesi en mani

mani li kama tawa lupa telo lon poka pi kasi-palisa tan moku telo. ona li tawa wawa lon telo la ona li anpa wawa e akesi lili lon ma telo.

akesi suli li pilin ike tan weka pi ona lili li toki e wile sona pi weka ona tawa akesi sama ona.

akesi ante li toki: “soweli ike suli li noka suli e akesi lili sama mi!”

“suli a!” akesi suli li toki. ona li kama suli e sijelo ona. “ona li suli sama ni anu seme?”

“ala. ona li suli mute!” ona li toki.

akesi li kama suli mute e sijelo ona.

![](https://jan-ne.github.io/lipu/Esopo/akesi_en_mani.jpg)

“ona li ken ala suli sama ni.” ona li toki. taso akesi lili li toki e suli mute a pi soweli ike. akesi suli li kama suli mute a e sijelo ona. taso sijelo ona li pakala wawa.

![](https://jan-ne.github.io/lipu/Esopo/akesi.jpg)

*<p style="text-align: center;">o pali ala e ijo pi ken ala.</p>*
