---
title: soweli en sitelen ona
description: A translation of The Dog and His Reflection
authors:
  - jan Ne
proofreaders: null
date: '2020-10-29'
date-precision: day
original:
  title: The Dog and His Reflection
  authors:
    - unknown
tags:
  - translation
  - prose
  - story
  - folklore
license: All Rights Reserved
sources:
  - https://jan-ne.github.io/lipu/Esopo
archives: null
preprocessing: null
accessibility-notes: null
notes: null
---

# soweli en sitelen ona

jan pi esun soweli li pana e palisa sijelo tawa soweli. soweli li jo e palisa lon uta li tawa tomo ona. ona li kama lon nasin lon sewi pi telo linja li lukin anpa e telo. supa telo la ona li lukin e sitelen pi ona sama. taso lukin pi soweli nasa la sitelen ona li soweli ante pi palisa suli.

ona li awen la ona li ken sona e sama ona. taso ona li awen ala. ona li weka e palisa ona li tawa palisa pi sitelen ona lon telo. ona li kama ala jo e palisa. ona li tawa lon telo tawa poka telo. ona li kama lon ma li pilin ike tan weka pi palisa pona ona. ona li soweli nasa a.

![](https://jan-ne.github.io/lipu/Esopo/soweli_en_sitelen_ona.jpg)

*<p style="text-align: center;">wile suli li nasa.</p>*
