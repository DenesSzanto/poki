---
title: kiwen telo sewi
authors:
- jan Anulu
date: 2020-11-11
license: null
sources:
- https://utala.pona.la/toki-musi-lili/
---

telo insa la  
kiwen walo lili li lon.  
kulupu telo la kiwen ni li sewi  
tan ni:  
mama kulupu li pana e kon ma  
tawa kiwen walo.

tenpo pini la  
mama pi jan ale  
li pali e kulupu ma.  
kon ma li lawa sewi.

telo pakala kama la  
ma kama lon ala.  
ale li telo.

tenpo pi telo sin la  
lawa ma li lon ala.  
tenpo ni la  
sona telo li lon tan ni:  
jan ale ken pilin  
e kiwen walo lili la  
kon ma li lawa a.