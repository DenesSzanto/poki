---
title: wile open
authors:
- jan Lenoka
date: '2020-11-11'
license: null
sources:
- https://utala.pona.la/toki-musi-lili/
---

nasin pini la  
ale mi li lon ala.  
mi toki e ni:  
mi taso li  
ken nasin  
e ale mi.

wile mi li open  
li ijo ale ken  
li kute e lawa mi.  
mi lawa e pali mi.  
sewi en  
mun li lawa ala.  
tu ni en  
mi li sama ala.

nasin pini li lon ala.  
taso mi ken ala  
lawa e tenpo kama.  
tenpo kama li open mute.  
(ale o, sina o kute.)  
mi lawa ala  
e tenpo kama.  
taso  
mi ken lawa  
e pilin mi ona.  
pilin mi la  
ale li pona.