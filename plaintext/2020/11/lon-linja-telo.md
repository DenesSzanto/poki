---
title: lon linja telo
description: null
authors:
- jan Sitowapu
translators: null
proofreaders: null
date: 2020-11-11
tags: null
original: null
license: null
sources:
- https://utala.pona.la/toki-musi-lili/
archives: null
preprocessing: null
accessibility-notes: null
notes: null
---

ale li kama pona.  
sewi laso li tawa.  
mi lukin e sina la,  
pilin ante a li kama.

mi awen la mi sona.  
mi jo e pilin pona.  
kule li mute la  
mi sona ala.

ken la mi lape pona  
lon linja telo.  
ken la mi wan taso.

suwi suno li weka.  
mi lukin e kule seme?  
mi lukin ala lukin e  
ni: pimeja li kama?

mi sona e pimeja lili.  
mi sona ala e ni:  
sina jo e wawa la  
ike li insa.

ken la mi jo e pilin  
lon linja telo.  
ken la mi wan taso.