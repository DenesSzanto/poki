---
title: kala Lepijatan
authors:
- jan Enta
date: 2020-11-11
license: null
sources:
- https://utala.pona.la/toki-musi-lili/
---

ijo li alasa lon anpa telo mute pimeja.  
mi lukin e kiwen walo mute pi uta ona.

kiwen monsi en selo kala  
li tawa nasa lon anpa mi  
la lipu suli kon en kon utala  
li tawa nasa lon sewi mi.

kala ike ni li lukin e mi lili taso  
la telo sijelo mi li lete sama telo laso.

ona li kama la mi kalama ala.  
uta ona li open la lon mi li pini.  
ona li moku la mi moku la  
kala Lepijatan li pilin pona suli.