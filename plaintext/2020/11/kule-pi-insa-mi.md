---
title: kule pi insa mi
description: null
authors:
- jan Palo
translators: null
proofreaders: null
date: 2020-11-11
date-precision: day
tags: null
original: null
license: null
sources:
- https://utala.pona.la/toki-musi-lili/
archives: null
preprocessing: null
accessibility-notes: null
notes: null
---

jelo sama tempo pi seli kama,  
suno seli, kon pi kasi kule.  
tempo la mi pilin sama ni.

laso sama kon lete,  
telo tawa pi nena suli, jan lili musi.  
tempo la mi pilin sama ni.

walo pimeja sama wawa lili,  
ma tomo ni, kalama pi tomo tawa.  
tempo la mi pilin sama ni.

pimeja sama lupa,  
tempo pini ala, tempo kama ala.  
tempo la mi pilin sama ni.