---
title: akesi seli ike
description: null
authors:
  - jan Alonola
proofreaders: null
date: 2021-02-01
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0001akesi.pdf
  - https://liputenpo.org/lipu/nanpa-akesi/
  - https://commons.wikimedia.org/wiki/File:Lipu_tenpo_nanpa_akesi_-_akesi_seli_ike.png
archives: null
preprocessing: null
accessibility-notes: null
notes: null
---

tenpo pini la, akesi seli li lon insa pi nena suli. ona li pana e seli ike. ona li utala e ma tomo. nimi pi ma tomo li “ma tomo pi waso pimeja”. jan utala pi tawa soweli li utala e akesi seli. taso tenpo ale la, akesi seli li pini pona. jan ale pi ma tomo ni li pilin monsuta[^1]. jan ale li sona ala e ni: jan li wile pali e seme? jan lawa sewi kin li sona ala e ni. jan lili li lon. ona li pali e len. ona li jo e sitelen lawa nasa. ona li toki tawa jan lawa sewi e ni:

>mi pana e soweli tawa akesi seli. tenpo kama la, akesi seli li moku e soweli ni. taso mi pana e ko pakala pimeja lon insa soweli. ko pakala pimeja li pakala li moku e akesi seli.

[^1]: pilin monsuta = pilin ike

jan lili li pali e ni. jan lili li pana e ko pimeja ike lon insa soweli. jan utala soweli li pana e soweli ni tawa akesi seli. akesi seli li moku e soweli. akesi seli li pilin ike. akesi seli li wile moku e telo. nasin telo li lon poka pi akesi seli. akesi li moku li moku li moku e ona. akesi li kama suli. ona li moku e telo mute. nasin tawa li jo ala e telo la, akesi seli li pakala. akesi seli li moli. jan ale li pilin pona. jan lili li kama jo e selo pi akesi seli. ona li pali e len tan selo pi akesi seli. jan lawa sewi li pana e mani mute tawa jan lili tan ni: ona li moli e akesi seli. ona li pali e len pona tan selo pi akesi seli. jan lawa sewi li pilin e ni: sitelen lawa nasa ni li pona. jan lawa sewi li toki e ni:

>ni li pona! mi mute li pali e ni! sina o pali e soweli ni! sina pini la, jan utala soweli li pana e soweli lon lupa lon nena pi akesi seli.

![akesi seli ike](https://upload.wikimedia.org/wikipedia/commons/c/c3/Lipu_tenpo_nanpa_akesi_-_akesi_seli_ike.png)