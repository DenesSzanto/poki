---
title: tenpo pini pi toki pona
description: null
authors:
  - jan Telakoman
proofreaders: null
date: 2021-02-01
date-precision: day
tags: null
original: null
license: CC-BY-SA 4.0
sources:
  - https://liputenpo.org/pdfs/0001akesi.pdf
  - https://liputenpo.org/lipu/nanpa-akesi/
  - https://commons.wikimedia.org/wiki/File:Lipu_tenpo_nanpa_akesi_-_lipu_pu.png
archives: null
preprocessing: null
accessibility-notes: null
notes: null
---

open la (2001) jan Sonja li pana e lipu tawa jan ale lon linluwi[^1]. lipu ni la ona li pana e sona pi toki sin. nimi pi toki sin ni li toki pona.

tenpo kama ni la kulupu pi toki pona li kama lon. jan mute li kama sona e toki pona. jan Sonja en jan kulupu li toki e ijo mute pi toki pona. ona mute li pali e nimi sin li ante e nimi li pali e nasin toki sin tawa toki pona. ni li tenpo open pi toki pona.

tenpo sike kama la jan Sonja li pana e lipu pu tawa ma ale. lipu ni la jan Sonja li pana e nasin ona pi toki pona. jan mute li kepeken toki pona lon nasin ante lili. taso tenpo kama ni la jan li ken toki e ni: nasin toki mi li weka mute anu weka lili tan lipu pu.

[^1]: linluwi = kulupu pi ilo sona

![lipu pu](https://upload.wikimedia.org/wikipedia/commons/d/d1/Lipu_tenpo_nanpa_akesi_-_lipu_pu.png)