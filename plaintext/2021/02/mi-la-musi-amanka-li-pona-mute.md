---
title: mi la, musi Amanka li pona mute
authors:
- jan Olipija
date: '2021-02-01'
license: CC-BY-SA 4.0
sources:
- https://liputenpo.org/pdfs/0001akesi.pdf
- https://liputenpo.org/lipu/nanpa-akesi/
- https://commons.wikimedia.org/wiki/File:Lipu_tenpo_nanpa_akesi_-_musi_Amanka.svg
---

musi Amanka li seme? musi Amanka anu musi pi jan ike lon kulupu li ni: ku- lupu pi jan pona li lon, taso jan wan anu jan tu li jan ike. jan ike o moli e jan pona ale. jan pona o pali e pali ale ona anu o kama sona e ni: jan seme li jan ike? ni la, ona o weka e ona.

jan li ken musi e musi ni lon ilo sona suli anu lon ilo sona luka.

kulupu Inaso (“Innersloth”) li pali e ona lon tenpo pini mute. jan nanpa lili taso li musi e ona. tenpo sike pi jaki Kolona li kama la, jan mute o awen lon tomo ona o kulupu ala lon kulupu pi jan pona. ni la, kulupu pi ilo sona la, jan mute li wile toki li wile musi. jan mute li musi e musi Amanka.

musi ni li musi mute a. ona li pana e musi tawa jan mute. tenpo sike pi jaki Kolona li ike mute. mi ale li pilin ike. taso musi ni li pana e musi lili e pona lili tawa jan mute. ni li pona mute a tawa mi.

![musi Amanka](https://upload.wikimedia.org/wikipedia/commons/a/a6/Lipu_tenpo_nanpa_akesi_-_musi_Amanka.svg)