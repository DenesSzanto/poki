---
title: waso kule pi tawa mute
description: null
authors:
  - jan Kuli
proofreaders: null
date: 2021-02-28
date-precision: day
tags: null
original: null
license: CC-BY-SA 4.0
sources:
  - https://github.com/lipukule/site/blob/main/content/post/2021-02-28-wasokule.md
  - https://lipukule.org/post/2021/02/28/waso-kule-pi-tawa-mute/
archives: null
preprocessing: null
accessibility-notes: null
notes: null
---

waso pi kalama suwi.  
waso pi tawa sewi.  
tawa sina ali la  
sike kule lon sewi  
li kama tan luka sina.

waso lili. waso pona.  
sina tawa lon ali  
li pana e kon seli pona  
tawa insa pona mi.