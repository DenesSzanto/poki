---
title: toki sama pi toki pona
description: null
authors:
- jan Kapesi Pake
translators: null
proofreaders: null
date: 2021-02-01
tags: null
original: null
license: CC-BY-SA 4.0
sources:
- https://liputenpo.org/pdfs/0001akesi.pdf
- https://liputenpo.org/lipu/nanpa-akesi/
- https://commons.wikimedia.org/wiki/File:Lipu_tenpo_nanpa_akesi_-_toki_Pon_Wen.svg
archives: null
preprocessing: null
accessibility-notes: null
notes: null
---

tenpo pini la, jan Sonja li pali e toki pona. jan mute la, toki pona li toki pi pilin pona mute. tan ni la, jan mute li sona e toki pona. taso jan mute kin li pali e toki sin tan toki pona.

tan ni la, mi mute li jo e toki sama pi toki pona! toki pona la, toki sama li jo e ante mute. ona li jo e nimi sin mute anu nimi lili. kin la, ona li pali e linja nimi la, ona li kepeken nasin nasa ante.

mi sona e toki sama mute. ken la, ona sin li lon. taso, mi sona ala e ni. mi wile alasa pana e sona pi toki sama pi toki pona tawa sina. mi wile toki e toki sama ante lon tenpo ante ali.

toki sama pi nanpa wan li toki Pon Wen (Bon Wen). toki Pon Wen li tan jan Alepe. ona li pali e toki ni lon tenpo sike nanpa luka wan pi toki pona. toki Pon Wen li jo e nimi mute. sama toki pona la, nimi ali li lili li suli ala.

toki Pon Wen li pali e nimi kepeken nasin ni: nimi ali li wan taso. tan toki Inli la, nimi mi li sama nimi “I, me, my.” taso, nimi ni li sama nimi “ko” lon toki Pon Wen. kin lon toki Pon Wen la, nimi sina li sama nimi “mo”; nimi pona li sama nimi “bela”; nimi “tan” li sama nimi “te.” taso la, nimi “oko” li nimi sama.

toki Pon Wen la, nimi pi jan mute li ante kin. nimi “mi mute” li sama nimi “kojo”; nimi “sina mute” li sama nimi “mojo”; nimi “ona mute” li sama nimi “lojo.” jan pi nanpa lili li sona e toki ni. ona li lon lipu taso.

tenpo kama la, mi pana e sona pi toki sama ni: “toki pona epansa.”

![toki Pon Wen](https://upload.wikimedia.org/wikipedia/commons/a/a2/Lipu_tenpo_nanpa_akesi_-_toki_Pon_Wen.svg)