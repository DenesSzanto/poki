---
title: tomo
description: null
authors:
  - jan Sinke
proofreaders: null
date: 2021-03-01
date-precision: day
tags:
  - 'poetry'
original: null
license: CC-BY-SA 4.0
sources:
  - https://liputenpo.org/pdfs/0002mun.pdf
  - https://liputenpo.org/lipu/nanpa-mun/
archives: null
preprocessing: null
accessibility-notes: null
notes: null
---

mi lon tomo mi  
tomo li pona li lawa li suli  
mi wile e ijo la ona li kama  
mi wile e sin la tomo li pali sama  
ni ale li tan mi li tawa mi  
jan wan li lon tomo ni  
lipu li kama li toki e lili  
mi wile toki tawa jan pi lipu ni  
mi wile pana e ale pi tomo mi  
taso mi ken ala tawa tomo ante  
mi wile pana e lukin ale sin  
taso mi taso li ken lukin e tomo mi ale  
lipu li toki e seme?  
tomo pi jan lipu li lon ala lon?  
mi wile sona e ona anu e sitelen  
taso lipu li lili li ken ala toki e kon