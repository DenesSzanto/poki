---
title: kijetesantakalu tu
description: null
authors:
- jan Wija
- lipamanka
translators: null
proofreaders: null
date: 2021-03-05
tags: null
original: null
license: CC-BY-SA 4.0
sources:
- https://github.com/lipukule/site/blob/main/content/post/2021-03-05-kijetesantakalutu.md
- https://lipukule.org/post/2021/03/05/kijetesantakalu-tu/
- https://github.com/lipukule/site/blob/main/static/images/kijetesantakalu-tu.png
archives: null
preprocessing: null
accessibility-notes: null
notes: null
---

![kijietesantakalu tu](/images/kijetesantakalu-tu.png)

*SITELEN NANPA WAN: kijetesantakalu tu li lon poka supa. lipu pu li lon sewi supa. kijetesantakalu nanpa wan li toki e ni tawa kijetesantakalu nanpa tu: "lipu pu li pu ala pu?"*

*SITELEN NANPA TU: kijetesantakalu nanpa tu li toki e ni: "lipu pu la lipu pu li pu ala. sina pali e ijo kepeken lipu pu la ona taso li pu"*

*SITELEN NANPA TU WAN: kijetesantakalu nanpa wan li toki e ni: "a, mi sona. ni li lon la..."*

*SITELEN NANPA TU TU: kijetesantakalu nanpa wan li jo e ilo palisa pi lipu pu. ona li toki e ni: "mi pu a!"*

*SITELEN NANPA LUKA: kijetesantakalu nanpa wan li utala lili e kijetesantakalu nanpa tu kepeken ilo palisa pi lipu pu. ona li kalama e mu ilo.*

*SITELEN NANPA LUKA WAN: kijetesantakalu nanpa tu li toki e ni: "a a a". olin li lon.*

linja sitelen li *linja sike* tan lipamanka