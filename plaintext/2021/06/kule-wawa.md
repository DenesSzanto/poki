---
title: kule wawa
description: null
authors:
  - kala pona Tonyu
proofreaders: null
date: 2021-06-12
date-precision: day
tags:
  - original
  - music
  - lyrics
original: null
license: null
sources:
  - https://www.youtube.com/watch?v=_YwKInK1HPY
archives: null
preprocessing: Section headers are wrapped inside square brackets.
accessibility-notes: null
notes: null
---

\[musi #1]  \
o luka, o tawa,  \
o lukin e jan  \
mi lon poka sina

o awen, o pilin  \
e kon wawa  \
ale li kule pona

\[kama sike]  \
ken la mi taso  \
li pilin e ni:  \
ale li ken pona

mi lon supa mi  \
li lukin e ni la  \
mi ken open sona

\[sike]  \
ale li pona  \
poki li weka  \
lukin nasa li lon ala

sewi li laso  \
o lon poka mi  \
lon kule wawa

kule wawa li lon

\[musi #2]  \
o pilin e  \
telo tan sewi  \
o lukin e olin

o sona: mun tu  \
li linja poka  \
ale li kule wawa

\[kama sike]  \
ken la mi taso  \
li pilin e ni:  \
ale li ken pona

mi lon supa mi  \
li lukin e ni la  \
mi ken open sona

\[sike]  \
ale li pona  \
poki li weka  \
lukin nasa li lon ala

sewi li laso  \
o lon poka mi  \
lon kule wawa

\[ante]  \
suno li awen  \
moku li pona  \
monsuta li lon ala

mi kama pilin wawa  \
la mi ken pali e ale

\[sike]  \
ale li pona  \
poki li weka  \
olin li taso ala

sewi li laso  \
o lon poka mi  \
lon kule wawa

kule wawa li lon
